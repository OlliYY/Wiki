---
title: 
description: 
published: true
date: 2025-08-14T09:23:26.582Z
tags: 
editor: markdown
dateCreated: 2025-08-14T09:23:26.582Z
---

# Työajanseuranta

## Miksi työajanseurantaa tarvitaan?

Työajanseuranta auttaa arvioimaan aikataulussa pysymistä ja tukee myös tulevien projektien suunnittelua. Harjoittelusopimuksissa määritetään yleensä opintopistemäärää vastaava tuntitavoite.
Kaavio täytetään, jotta ohjaajat ja opettajat voivat tarkastella käytettyjä tunteja ja tehtyjä tehtäviä, mikä helpottaa suoritettujen opintopisteiden laskemista. Työaikaseurantaa kannattaa täyttää vähintään kerran viikossa.

## Miten työajanseuranta täytetään?
Työajanseuranta täytetään Excel-kaaviona.
![kuva1.png](/tyoajanseurantakuvat/kuva1.png)
Voit käyttää valmista pohjaa tai luoda samankaltaisen taulukon seuraamalla alla olevia ohjeita.

1.	Avaa Excel-työkirja ja tee sinne uusi taulukko.
![kuva2.png](/tyoajanseurantakuvat/kuva2.png)
2.	Seuraavaksi avaa “Lisää” välilehti ja valitse taulukko
![kuva3.png](/tyoajanseurantakuvat/kuva3.png)
3.	Lopputulos on seuraavan näköinen.
![kuva4.png](/tyoajanseurantakuvat/kuva4.png)
Tästä eteenpäin taulukkoa on helppo muokata tarpeiden mukaiseksi.

## Miten toimitaan sairauspoissaolojen kanssa?
Ilmoita sairauspoissaolosta ohjaajalle. Voit olla poissa ilmoituksella korkeintaan 5 päivää. Pyydä sen jälkeen lausuntoa pidemmälle sairauslomalle opiskelijaterveydenhuollolta. Sairauspoissaoloja ei lähtökohtaisesti tarvitse korvata.

## Miten kirjaan poissaolot?
Poissaolot (myös sairauspoissaolot) voidaan kirjata eri tavoin, mutta tärkeintä on, että lukija näkee selkeästi, milloin poissaolot ovat tapahtuneet. Poissaolojen syiden kirjaus on valinnaista, mutta suositeltavaa, mikäli et ole erikseen ilmoittanut ohjaajalle poissaolon syytä. Poissaolot kirjataan nollatuntisina.
![kuva5.png](/tyoajanseurantakuvat/kuva5.png)
Mikäli olet pitänyt luvanvaraisia lomapäiviä harjoittelun aikana, kirjaa lomapäivät samaa tyyliä noudattaen.

## Miten etätyöt kirjataan?
Etätyöt voidaan kirjata eri tavoin, mutta kuten poissaolojen kanssa, tärkeintä on, että lukija näkee selkeästi, milloin etätyöt on tehty ja mitä ne sisälsivät. Jos teet osittaista etätyötä ja vaihtelet työpistettä paljon kotisi ja koulun välillä, kannattaa etätyökirjaus tehdä jo työpäivän alkaessa, jotta tieto välittyy ohjaajalle.
Esimerkki yhdestä tavasta kirjata etätyöt.
![kuva6.png](/tyoajanseurantakuvat/kuva6.png)